---
title: Izveštaji o troškovima i više odobravalaca
description: Ova tema pruža informacije o izveštajima o troškovima za koje je potrebno odobrenje više osoba.
author: suvaidya
manager: AnnBe
ms.date: 09/23/2020
ms.topic: article
ms.prod: ''
ms.service: dynamics-365-customerservice
ms.technology: ''
ms.search.form: ''
audience: Application User
ms.reviewer: kfend
ms.search.scope: ''
ms.search.region: ''
ms.author: shylaw
ms.search.validFrom: ''
ms.dyn365.ops.version: ''
ms.openlocfilehash: 818092dd631d07cc0a7d63c9eec51eeff4f67ffe
ms.sourcegitcommit: a2c3cd49a3b667b8b5edaa31788b4b9b1f728d78
ms.translationtype: HT
ms.contentlocale: sr-Latn-RS
ms.lasthandoff: 09/28/2020
ms.locfileid: "3897108"
---
# <a name="expense-reports-and-multiple-approvers"></a>Izveštaji o troškovima i više odobravalaca

_**Odnosi se na:** Project Operations za resurs/scenarije koji nisu zasnovani na zalihama, laganu primenu – od pogodbe do profakture_

U zavisnosti od smernica odobravanja troškova u vašoj organizaciji, podneti izveštaj o troškovima će možda morati da odobri više osoba. Kada uspostavljate proces toka posla za odobravanje izveštaja o troškovima, možete da dodate elemente toka posla koji uključuju zadatke ili korake za jednog davaoca odobrenja za izveštaj o troškovima ili više njih. Na primer, možda ćete zahtevati da sve izveštaje o troškovima odobre dve zasebne osobe, menadžer zaposlenog koji je podneo izveštaj i koordinator za dugovanja.

Ako odlučite da zahtevate više davalaca odobrenja za izveštaj o troškovima, možete da dodate elemente toka posla na bilo koji od sledećih načina:

- Dodajte jedan element odobrenja koji ima jedan korak. Na primer, korak može zahtevati da se izveštaj o troškovima dodeli grupi korisnika i da ga odobri 50% članova grupe korisnika.
- Dodajte jedan element odobrenja koji ima više koraka. Na primer, element odobrenja može imati sledeće korake:

    1. Direktor zaposlenog koji je podneo izveštaj o troškovima ga odobrava.
    2. Službenik za dugovanja verifikuje priznanice i stavke izveštaja o troškovima.
    3. Vlasnik budžeta odobrava izveštaj o troškovima.

- Dodajte više elemenata odobrenja, od kojih svaki ima jedan korak. Na primer, možete dodati zasebni element odobrenja za svaki od sledećih koraka:

    1. Menadžer zaposlenog odobrava izveštaj o troškovima.
    2. Vlasnik budžeta odobrava izveštaj o troškovima.
