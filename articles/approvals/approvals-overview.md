---
title: Pregled odobrenja
description: Ova tema pruža informacije o radu sa odobrenjima u usluzi Project Operations.
author: stsporen
ms.date: 03/31/2021
ms.topic: article
ms.reviewer: kfend
ms.author: stsporen
ms.custom: intro-internal
ms.openlocfilehash: 9148c9f55e8664850c38aebbc9c4bbaa243475ad
ms.sourcegitcommit: 0fafe022731f0e1e8693382ff906e3f8541d34ca
ms.translationtype: HT
ms.contentlocale: sr-Latn-RS
ms.lasthandoff: 07/07/2021
ms.locfileid: "6368673"
---
# <a name="approvals-overview"></a>Pregled odobrenja

_**Odnosi se na:** Project Operations za scenarije zasnovane na resursima/bez zaliha, jednostavna primena – od pogodbe do profakture_

Prosleđivanja vremena, troškova i upotrebe materijala prolaze kroz tok posla odobravanja. Nakon odobravanja stavki, transakcije se evidentiraju u stvarnosti ili se u rasporedu rezerviše vreme.

## <a name="approvals-workflow"></a>Tok posla odobrenja
Kada kreirate i prosledite stavku vremena, troška ili upotrebe materijala, kreira se zapis odobrenja. Davalac odobrenja za projekat ili menadžer pregleda i odobrava prijavu. Ako je stavka povezana sa projektom, stvarni podaci će se kreirati kada bude stavka odobrena. To omogućava praćenje troškova i obračuna.

## <a name="approve-an-entry"></a>Odobravanje stavke
Stranica **Odobrenja** vam omogućava da se prebacujete između različitih prikaza kako biste mogli da vidite različite vrste odobrenja.
  
1. Idite na stranicu **Odobrenja** i izaberite **Troškovi**, **Vreme**, **Upotreba materijala** ili **Opozivi**.
2. Pregledajte svako odobrenje i izaberite ona koja želite da odobrite.
3. Izaberite **Odobri** da biste odobrili izabrane stavke.
Sistem obrađuje ove stavke i kreira stvarne podatke.

## <a name="reject-an-entry"></a>Odbijanje stavke
Kao davalac odobrenja za projekat, možda ćete morati da vratite stavku korisniku radi ispravke.
  
1. Idite na stranicu **Odobrenja** i izaberite stavku koju želite da odbijete. 
2. Izaberite **Odbaci**.
3. Po želji dodajte komentar u dijalog **Komentari odbijanja** da biste informisali korisnika zašto se stavka odbija.
4. Izaberite **U redu**. Stavka će biti vraćena korisniku.
  
## <a name="cancel-approval"></a>Otkazivanje odobrenja
U nekim slučajevima, možda ćete morati da otkažete prethodno odobrenu stavku. Otkazivanje prethodno odobrene stavke imaće finansijski uticaj. 

## <a name="approving-recall-requests"></a>Zahtevi za odobrenje opoziva
U nekim slučajevima, savetnik će možda morati da opozove prethodno odobrenu stavku. Otkazivanje prethodno odobrene stavke imaće finansijski uticaj. Davalac odobrenja za projekat mora da odobri opoziv radi poništavanja transakcije u trenutnom stanju.

## <a name="specify-project-approvers"></a>Navođenje davalaca odobrenja za projekat
Svaki projekat ima određeni broj članova projektnog tima. Možete odrediti koji članovi tima su takođe i davaoci odobrenja za projekat.

1. Idite na stranicu **Projekti** i otvorite projekat sa liste.
2. Na kartici **Tim** izaberite člana tima koji će biti davalac odobrenja za projekat, a zatim izaberite **Uredi**.
3. Podesite polje **Davalac odobrenja za projekat** na **Da**.
4. Izaberite stavku **Sačuvaj**.
5. Ponovite korake 2-4 da biste dodali dodatne davaoce odobrenja za projekat.

## <a name="configure-the-users-manager"></a>Konfigurišite menadžera korisnika

1. Idite na **Podešavanja** > **Bezbednost** > **Korisnici**.
2. Izaberite korisnika kojem dodeljujete menadžera, a zatim u oblasti **Informacije o organizaciji** izaberite menadžera sa liste. 
3. Izaberite stavku **Sačuvaj**.




[!INCLUDE[footer-include](../includes/footer-banner.md)]
